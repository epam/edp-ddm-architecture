=  Розгортання екземпляру реєстру

Після успішного встановлення Платформи у цільовому оточенні, адміністратор Платформи отримує доступ до адміністративної панелі керування Платформою, що також має назву **Control Plane** або **Admin Console** і доступна за посиланням: https://control-plane-console-{CP-NAMESPACE}.{DNS-WILDCARD}/[].

TIP: `{CP-NAMESPACE}` та `{DNS-WILDCARD}` є змінними, де `{CP-NAMESPACE}` -- назва namespace (простору імен) у Control Plane, а `{DNS-WILDCARD}` -- значення DNS wildcardfootnote:[В системі DNS можна задавати запис за замовчуванням для неоголошених піддоменів. Такий запис називається wildcard.].

Увійшовши до панелі керування, адміністратор Платформи має змогу створити новий реєстр. Для цього необхідно виконати наступні кроки:

* Увійдіть до кабінету адміністратора панелі керування, використовуючи раніше створені логін та пароль.
* Перейдіть до розділу **Реєстри** -> далі натисніть клавішу `**Створити новий**`.

image:admin:registry-management/registry-create/control-plane-create-registry-step-1.png[]

*У новому вікні заповніть форми відповідними даними*:

* У полі `Назва реєстру` введіть назву реєстру, що буде розгорнуто.

NOTE: Для введення доступні лише латинські літери та знак '-'. Довжина не повинна перевищувати 12 символів.

* У полі `Адміністратори` зазначте перелік адміністраторів регламенту реєстру.

NOTE: Введіть електронну пошту адміністратора Платформи. Дані мають бути введені у нижньому регістрі. Якщо кількість адміністраторів перевищує 1, то електронні адреси мають розділятися комою ',' без пробілів. Наприклад, `admin-1@test.mail`,`admin-2@test.mail`.

* Поле `Опис` має містити детальний опис призначення реєстру.

* У полі  `Шаблон реєстру` оберіть шаблон який буде застосований для реєстру та буде вказувати на кількість nod в MachineSets.

* Секція **Дані про ключ** має містити дані про файловий ключ та сертифікований орган, що такий ключ видав:

** Поле `Файловий ключ (розширення .dat)` заповнюється операційним ключем із розширенням `.dat` (`Key-6.dat`) адміністратора Платформи. Завантажте файл із ключем, натиснувши `Choose file`.
** У полі `АЦСК, що видав ключ` введіть повне назву АЦСКfootnote:[**АЦСК** - Атестований центр сертифікації ключів.], що видав ключ.
** У полі `Пароль до файлового ключа` введіть пароль до завантаженого ключа.

* Секція **Дані для перевірки ключа** має містити дані публічні сертифікати та перелік АЦСК:

** У полі `Публічні сертифікати АЦСК (розширення `.p7b`)` завантажте файл із переліком сертифікатів (розширення `.p7b`).
** У полі `Список АЦСК (розширення .json)` завантажте файл із переліком АЦСК для перевірки.

CAUTION: *[red]##Увага!##* Цей ключ використовується для підпису витягів, сформованих Платформою, та підпису даних, що трансформуються згідно з логікою бізнес-процесів реєстру.

* Після виконання попередніх кроків натисніть `Підтвердити`.

Таким чином реєстр додається до переліку реєстрів у розділі **Реєстри** панелі керування. У разі успішного розгортання, реєстр позначається зеленою піктограмою.

image:admin:registry-management/registry-create/control-plane-create-registry-step-2.png[]