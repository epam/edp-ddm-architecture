= Подія «Помилка»
:toc:
:toc-title: ЗМІСТ
:toclevels: 5
:sectnums:
:sectnumlevels: 5
:sectanchors:

== Загальний опис

_Подія «Помилка»_ (*Error Event*) -- це подія, що ініціюється певною помилкою. Використання події «Помилка» дозволяє моделі бізнес-процесу реагувати на помилки в рамках задачі (бізнес-помилка) та переходити до альтернативного шляху виконання процесу.

CAUTION: При BPMN-моделюванні обробляються саме _бізнес-помилки_. Вони відрізняються від Java-винятків, які за замовчуванням обробляються по-іншому.

При моделюванні застосовуються такі типи подій «Помилка»: ::

* xref:#error-end-event[Кінцева подія «Помилка» (*Error End Event*)] -- подія, що моделюється при завершенні бізнес-процесу або підпроцесу помилкою.
* xref:#error-start-event[Стартова подія «Помилка» для підпроцесу (*Error Sub-Process Interrupting Start Event*)] -- подія, що моделюється при ініціюванні старту підпроцесу бізнес-помилкою.
* xref:#error-boundary-interrupting-event[Гранична переривальна подія «Помилка» (*Error Boundary Interrupting Intermediate Event*)] -- подія, що моделюється на межі контейнера із транзакційним підпроцесом або задачі як перехоплювальна проміжна подія помилки.

[#error-end-event]
== Моделювання кінцевої події «Помилка»
Для моделювання та налаштування кінцевої події «Помилка», виконайте наступні кроки:

. Змоделюйте необхідні активності бізнес-процесу.
. До бізнес-процесу додайте кінцеву подію.
+
image:bp-modeling/bp/events/error-event/error1_1.png[]

. Оберіть у налаштуваннях значення *Error End Event*.
+
image:bp-modeling/bp/events/error-event/error1_2.png[]

. На вкладці *General* налаштуйте елемент:
* У полі `Id` вкажіть робочий ідентифікатор елемента, або залиште значення за замовчуванням.
* У полі `Name` вкажіть робочу назву елемента.

. Розгорніть блок *Details*. Для цього натисніть позначку плюса (`+`).
+
image:bp-modeling/bp/events/error-event/error1_3.png[]

* У полі `Name` вкажіть назву помилки.
Наприклад, `errorNoValid`.
* У полі `Code` (за потреби) вкажіть змінну коду помилки.
Наприклад, `codeErrorNoValid`.
* У полі `Global Error referenced` оберіть посилання до елемента помилки.
+
[NOTE]
====
У цьому полі значення встановлюється автоматично та відповідає вказаному найменуванню помилки -- `errorNoValid` у полі `Name`.

Якщо вказано також змінну коду помилки, то у полі `Global Error referenced` автоматично встановлюється значення із прив'язкою до цього коду.

Наприклад, із вказаними вище значення полів, значення виглядатиме так: `errorNoValid (code=codeErrorNoValid)`.
====

* За потреби, у полі `Message` вкажіть дані помилки, що передається системою.
+
image:bp-modeling/bp/events/error-event/error1_4.png[]

[NOTE]
====
Якщо при моделюванні бізнес-процесу елемент *Error End Event* відправляє сигнал на приймальний елемент помилки (*Error Sub-Process Interrupting Start Event* або *Error Boundary Interrupting Intermediate Event*), то значення поля `Global Error referenced` має бути ідентичним для обох пов'язаних елементів помилки (відправника та приймального).

Такий взаємозв'язок не є обов'язковим при моделюванні, а може бути обумовлений тільки специфікою конкретного бізнес-процесу, оскільки елементи *Error Sub-Process Interrupting Start Event* чи *Error Boundary Interrupting Intermediate Event* можуть бути ініційовані бізнес-помилкою, що сталася при виконанні певної задачі процесу (користувацької, сервісної тощо).
====

[#error-start-event]
== Моделювання стартової події «Помилка» для підпроцесу

Процес моделювання стартової події «Помилка» детально описаний в рамках подієвого підпроцесу за xref:bp-modeling/bp/bpmn/subprocesses/event-subprocess.adoc#event-subprocess-error-start-event[посиланням].

[#error-boundary-interrupting-event]
== Моделювання граничної переривальної події «Помилка»

Процес моделювання граничної переривальної події «Помилка» детально описаний в контексті транзакційного підпроцесу за xref:bp-modeling/bp/bpmn/subprocesses/transaction-subprocess/error-event-transaction.adoc#error-boundary-interrupting-event[посиланням].


