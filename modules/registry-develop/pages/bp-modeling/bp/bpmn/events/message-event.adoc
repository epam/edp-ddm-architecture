= Подія «Повідомлення»

Подія «Повідомлення» (*Message Event*) -- це подія у бізнес-процесі, яка використовується для передачі інформації від одного бізнес-процесу до іншого бізнес-процесу або підпроцесу. Згенероване вихідне повідомлення (подія-відправник) активує елемент, що приймає повідомлення (подія-одержувач), який з ним пов'язаний.

TIP: Простими словами Message Event -- це подія, що чекатиме на якесь повідомлення для того, щоб запуститися.

image:bp-modeling/bp/events/message-event/message-event-01.png[]

Елементи події, що надсилають та приймають повідомлення, повинні бути взаємопов’язаними та мати відповідні налаштування обміну інформацією.

При моделюванні застосовуються такі події повідомлення: ::

. _Кінцева подія повідомлення_ (*End Message Event*) -- подія, що моделюється при завершенні бізнес-процесу чи підпроцесу, і яка налаштовується для відправки масиву даних, певних атрибутів або тестового повідомлення.

. _Стартова подія повідомлення_ (*Start Message Event*) -- подія, що моделюється при ініціюванні старту нового бізнес- процесу чи підпроцесу, і яка налаштовується для отримання масиву даних, певних атрибутів або тестового повідомлення від елемента End Message Event або Message Intermediate Throw Event.

. _Проміжна подія відправки повідомлення_ (*Message Intermediate Throw Event*) -- подія, що моделюється при проходженні бізнес-процесу чи підпроцесу, і яка налаштовується для відправки масиву даних, певних атрибутів або тестового повідомлення.

. _Проміжна подія отримання повідомлення_ (*Message Intermediate Catch Event*) -- подія, що моделюється при проходженні бізнес-процесу чи підпроцесу, і яка налаштовується для отримання масиву даних, певних атрибутів або тестового повідомлення від елемента End Message Event або Message Intermediate Throw Event.
