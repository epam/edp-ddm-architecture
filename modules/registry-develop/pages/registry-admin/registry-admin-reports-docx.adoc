= Налаштування регламенту для формування витягів у форматі DOCX

Формування та завантаження проєктів наказів (витягів) у форматі _.docx_, а також заповнення файлів відповідними бізнес-даними реєстру можливе лише за умови попередньої конфігурації на рівні регламенту реєстру.

Адміністратор реєстру має додати попередньо сформований шаблон проєкту наказу та його атрибути до відповідної директорії  _excerpts/subject-laboratories-attestation-excerpt_ регламенту реєстру. На базі цього шаблону формуватимуться файли витягів у Кабінеті посадової особи.

NOTE: Шаблон проєктів наказів має бути розроблений у спеціальному форматі https://freemarker.apache.org/[*_.html.ftl_]*.

== Робота з регламентом реєстру

Для додавання шаблону генерування проєктів наказів у форматі _.docx_, необхідно виконати такі налаштування у регламенті відповідного реєстру:

TIP: Детальну інформацію щодо роботи з регламентом реєстру ви можете знайти на сторінці xref:registry-admin/regulations-deploy/registry-admin-deploy-regulation.adoc[].

. Увійдіть до локального репозиторію *Gerrit* реєстру.
. Покладіть файл із шаблоном проєкту наказу до директорії _excerpts/subject-laboratories-attestation-excerpt_.
. Збережіть стилі, які застосовуватимуться для шаблону витягу. Для цього сформуйте файл _style.css_ та покладіть його до директорії _excerpts/subject-laboratories-attestation-excerpt/css_.
. Збережіть зображення у форматі _.png_, яке використовуватиметься для файлу витягу. Для цього покладіть зображення до директорії _excerpts/subject-laboratories-attestation-excerpt/images_.
. Збережіть внесені зміни до віддаленого репозиторію Gerrit.
+
image:registry-admin/reports-docx/registry-admin-reports-docx.png[]

. Після розгортання регламенту реєстру, у Кабінеті посадової особи з'явиться можливість ініціювати бізнес-процес для формування та завантаження проєкту наказу у форматі _.docx_ (_детальніше -- за xref:user:officer/reports/reports-docx.adoc[посиланням]_).