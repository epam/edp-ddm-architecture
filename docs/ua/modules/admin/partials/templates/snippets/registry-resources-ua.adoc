Дозволяє налаштувати параметри з'єднання із базою даних -- *Database connection parameters*:

* *Maximum pool size* (_за замовчуванням_ `10`):
+
Параметр *Maximum pool size* вказує на максимальну кількість одночасних з'єднань до бази даних, які можуть бути створені та підтримувані пулом з'єднань.
Пул з'єднань -- це набір відкритих з'єднань, які підтримуються з метою підвищення продуктивності та ефективності доступу до бази даних.
Замість відкриття нового з'єднання з базою даних при кожному запиті, використовується одне із вже відкритих з'єднань із пулу.
Це дозволяє зекономити час та ресурси.
+
Наприклад, якщо *Maximum pool size* встановлено у значення `10`, то максимум 10 запитів можуть одночасно взаємодіяти із базою даних через пул. Якщо одинадцятий запит намагається отримати доступ, йому доведеться чекати, поки одне з наявних з'єднань не буде віддано назад до пулу.
+
Вибір правильного розміру пулу з'єднань важливий для оптимальної роботи сервісу. Занадто малий пул може призвести до затримок, оскільки додаткові запити будуть очікувати доступу, але занадто великий пул може використовувати надмірні системні ресурси.