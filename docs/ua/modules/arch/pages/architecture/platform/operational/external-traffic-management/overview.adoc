= Підсистема управління зовнішнім трафіком

[NOTE]
--
Сторінка технічної документації у процесі розробки...
--

== Загальний опис

Підсистема представлена інтегрованою в _OpenShift_ платформу програмною компонентою _OpenShift Router_, яка використовує _HAProxy_ у якості зворотного проксі-сервера / балансувальника та забезпечує надійну та захищену взаємодію зовнішніх клієнтів з сервісами Платформи.

Підсистема є центральною точкою входу зовнішнього трафіку до _OpenShift_-кластера та відіграє роль шлюза з функцією перенаправлення вхідного трафіку до сервісів Платформи та реєстрів, які на ній розгорнуті.

== Функції підсистеми

* Балансування навантаження через розподілення вхідного трафіку між сервісами
* Моніторинг стану сервісів та розподілення трафіку на екземпляри, які доступні для обробки запитів
* Перенаправлення вхідного зовнішнього трафіку на внутрішні сервіси згідно налаштованих _OpenShift Routes_
* Управління доступом по IP та мережам до підсистем Платформи та реєстрів
* Шифрування зовнішнього трафіку та дешифрування перед перенаправленням на внутрішні сервіси (_SSL/TLS Termination_)
* Журналювання вхідних запитів

== Дизайн підсистеми

image::architecture/platform/operational/external-traffic-management/external-traffic-subsystem.svg[]

== Складові підсистеми

|===
|Назва компоненти|Представлення в платформі|Походження|Призначення

|_Зовнішній API-шлюз операційної зони_
|`router-default`
|3rd-party
|OpenShift Ingress Controller (також відомий як Router) - це компонент, що керує маршрутизацією вхідного трафіку в OpenShift кластері.

|_Оператор зовнішнього API-шлюзу операційної зони_
|`ingress-operator`
|3rd-party
|Конфігурація та адміністрування зовнішнього API-шлюзу операційної зони
|===

== Загальні принципи та положення

* `Ingress-operator` відповідає за забезпечення зовнішнього доступу до служб кластеру OpenShift.
* `Ingress-operator` використовує домен з конфігурації кластерного Ingress як домен для зовнішнього шлюзу за замовчуванням.
Цей домен також використовується при генерації доменного імені за замовчуванням для ресурсу маршруту (Route),
якщо явно не вказане доменне ім'я.
* Зовнішній шлюз дозволяє зовнішнім клієнтам отримати доступ до підсистем реєстрів та Платформи, розгортаючи та керуючи
одним або кількома контролерами Ingress на основі HAProxy для маршрутизації.

== Атрибути якості

|===
|Атрибут якості|Яким чином адресовано

|_Availability_
|Підсистема підтримує розгортання в режимі високої доступності для забезпечення обробки вхідного трафіку у разі відмов

|_Scalability_
|Підсистема підтримує вертикальне та горизонтальне масштабування для обробки запитів у разі збільшення об'єму зовнішнього трафіку

|_Performance_
a|
* Підсистема використовує зворотній проксі-сервер HAProxy, який призначений для роботи з великими об'ємами трафіку
* Підсистема підвищує загальну продуктивність сервісів Платформи завдяки балансуванню навантаження

|_Security_
|Підсистема забезпечує SSL/TLS шифрування трафіку для захисту від несанкціонованого доступу

|_Observability_
|Підсистема підтримує журналювання вхідних запитів

|===