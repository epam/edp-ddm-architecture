= Можливість налаштовувати сервіс id.gov.ua як спосіб автентифікації для отримувачів послуг на рівні реєстру

[IMPORTANT]
--
Сторінка технічної документації є баченням майбутньої реалізації, актуальність якого може бути застарілою.
--

== Загальний опис
При розгортанні декількох реєстрів на одному екземплярі платформи може виникати потреба в інтеграції з сервісом id.gov.ua
для отримувачів послуг на рівні окремого реєстру. При цьому ключ шифрування, який є обов'язковим для використання
сервісу id.gov.ua, повинен бути різним для кожного реєстру. Управління цими ключами та налаштуваннями інтеграції
повинно відбуватися через _Веб-інтерфейс управління платформою та реєстрами_.

NOTE: Детальніше з архітектурою інтеграції з id.gov.ua можна ознайомитися
https://id.gov.ua/downloads/IDInfoProcessingD.pdf[за посиланням]

== Концепти
* _Ключ шифрування_ - ключ який використовується для інтеграції з сервісом id.gov.ua.
* _Ключ підпису_ - ключ який використовується для накладання цифрового підпису системи (електронна печатка)

== Функціональні сценарії
* Первинне розгортання платформи _Адміністратором платформи_ (вибір даних про ключ)
* Управління ключами _Адміністратором платформи_
* Налаштування інтеграції з id.gov.ua на рівні окремого реєстру для _Кабінету отримувача послуг_ _Адміністратором реєстру_
* Налаштування інтеграції з id.gov.ua на рівні окремого реєстру для _Кабінету надавача послуг_ _Адміністратором реєстру_
* Налаштування інтеграції з id.gov.ua на рівні Платформи для _Кабінету отримувача послуг_ _Адміністратором платформи_

== Ролі користувачів
* Адміністратор платформи
* Адміністратор реєстру

== Загальні принципи та положення

=== _Сервіс цифрових підписів_
* Доступ до всіх операцій з ключем та підписом забезпечується _Сервісом цифрових підписів_
* Всі операції можна поділити на 3 групи:
** Операції з системним підписом
** Операції з шифруванням (id.gov.ua)
** Операції без контексту ключа (отримання інформації про підписанта)
* _Сервіс цифрових підписів_ може ініціалізуватися без ключа, з 1 ключем, або з декількома ключами (поточна реалізація -
1 ключ)
* Ключі можуть бути як файловими, так і з фізичного носія (Гряда-301, Алмаз тощо)
* При виклику методів _Сервісу цифрових підписів_ можна вказати назву ключа, який буде використовуватися операції
* Для зворотної сумісності _Сервіс цифрових підписів_ тимчасово буде підтримувати стару реалізацію ключа (якщо назва ключа
не передана, використовувати ключ за старим контрактом)
* Передавати назву ключа можна передавати в операціях з системним підписом та шифруванням
* В проміжному етапі _Сервіс цифрових підписів_ може працювати в одному з 4 режимів:
|===
|Режим |Опис |Сценарій використання

|Ключ за старим контрактом
|Єдиний ключ для сервісу який вказується в параметрах _sign.key.*_ без імені ключа
a|
* Операції системного підпису _Операційної зони реєстру_
* Операції шифрування платформної інтеграції з id.gov.ua для _Кабінету отримувача послуг_ після оновлення
* Операції шифрування реєстрової інтеграції з id.gov.ua для _Кабінету надавача послуг_ після оновлення

|Без ключа
|Для сервісу не вказується єдиний ключ за старим контрактом
|Встановлення платформи з нуля (первинне розгортання). Операції з отриманням власника ключа (підписанта) при
автентифікації в кабінети за допомогою віджету

|З переліком ключів
|Новий контракт, в якому для кожного ключа потрібно вказувати ім'я ключа
|Ключі шифрування _Сервісу цифрових підписів_ після додавання через _Веб-інтерфейс управління платформою та реєстрами_

|З переліком ключів та ключем за старим контрактом
|Проміжний режим, який підтримує обидві конфігурації
|Перехід від ключа шифрування за старим контрактом до переліку ключів з назвою

|===


=== Керування ключами
* _Адміністратор платформи_ має можливість керувати ключами в окремій секції _Веб-інтерфейсу управління платформою та
реєстрами_ у вигляді таблиці
* Всі ключі зберігаються у _Підсистемі управління секретами та шифруванням_
* При додаванні ключів не потрібно вказувати перелік дозволених ключів
* Секція "Дані про ключ" видалена
* Всі ключі які були додані, додаються до контексту _Сервісу цифрових підписів_ _Підсистеми управління користувачами та
ролями_
* При ініціалізації платформи не треба вказувати ключ для _Сервісу цифрових підписів_


=== Інтеграція з id.gov.ua
* Для можливості реєстрової інтеграції з id.gov.ua використовуються тіж самі реалізації автентифікатора (first login flow)
та identity провайдерів, що і для платформеної інтеграції з id.gov.ua (_IdGovUaIdentityProviderV2_ та _IdGovUaAuthenticator_)
* Автентифікатори, які відповідають за інтеграцію з id.gov.ua, повинні використовувати _Сервіс цифрових підписів_,
розгорнутий в _Підсистемі управління користувачами та ролями_ (_platform-dso_) (поточний стан)
* Конфігурація автентифікаторів розширюється параметром для вказання _Ключа шифрування_ для інтеграції з id.gov.ua
* Автентифікатор посадових осіб для інтеграції з id.gov.ua так само розширюється параметром для вказання
_Ключа шифрування_
* Параметр _Ключ шифрування_ може мати пусте значення. В такому випадку автентифікатор не буде передавати псевдоним
_Ключа шифрування_ в _Сервіс цифрових підписів_ і буде використовуватися ключ за старим контрактом
* Для інтеграції з id.gov.ua  на рівні реєстру додається новий ідентіті провайдер з типом _IdGovUaIdentityProviderV2_
на рівні налаштування реалму
* Для логіну в кабінет отримувача послуг може бути обраний один з 3 типів автентифікації: widget, platform-id-gov-ua та
registry-id-gov-ua
* Тип автентифікації задається на рівні автентифікатора _ds-citizen-authenticator_
* В залежності від обраного типу автентифікації на сторінці логіну відображається віджет або кнопка
"Увійти через id.gov.ua"
* Кнопка формує посилання або на платформений ідентіті провайдер або на реєстровий ідентіті провайдер для id.gov.ua в
залежності від обраного параметру автентифікації
* При використанні реєстрової або платформеної інтеграції з id.gov.ua користувач все одно повинен обрати режим фізичної
або юридичної особи на сторінці логіну
* При налаштуванні Автентифікації отримувачів послуг _Адміністратор реєстру_ може вказати тип "Реєстрова інтеграція з
id.gov.ua" з можливістю вказати Посилання на id.gov.ua, ідентифікатор клієнта, секрет клієнта та обрати _Ключ шифрування_
з переліку заздалегідь створених ключів  _Адміністратором платформи_
* При налаштуванні Автентифікації надавачів послуг _Адміністратор реєстру_ додається необхідність обрати _Ключ шифрування_
з переліку заздалегідь створених ключів  _Адміністратором платформи_
* Для раніше налаштованих інтеграцій значення в конфігурації реєстру залишається пустим і відповідний автентифікатор
використовує ключ за старим контрактом. При першому редагуванні секції, потрібно буде обрати ключ з переліку
* Якщо немає жодного ключа для вибору то _Адміністратор реєстру_ повинен бачити повідомлення про відсутність ключів і
необхідність звернутися до _Адміністратора платформи_

|===
|Тип інтеграції |As is |Проміжне після оновлення |To be

|Платформна інтеграція з id.gov.ua
|Використовує єдиний ключ шифрування _Сервісу цифрових підписів_ _Підсистеми управління користувачами та ролями_
|Використовує єдиний ключ шифрування _Сервісу цифрових підписів_ _Підсистеми управління користувачами та ролями_
|Використовує зареєстрований ключ шифрування з вказаним іменем. Налаштовується вручну

|Реєстрова інтеграція з id.gov.ua _Кабінету надавачів послуг_
|Використовує єдиний ключ шифрування _Сервісу цифрових підписів_ _Підсистеми управління користувачами та ролями_
|Використовує єдиний ключ шифрування _Сервісу цифрових підписів_ _Підсистеми управління користувачами та ролями_
|Використовує зареєстрований ключ шифрування з вказаним іменем. Налаштовується в _Веб-інтерфейсі управління платформою
та реєстрами_

|Реєстрова інтеграція з id.gov.ua _Кабінету отримувача послуг_
|-
|-
|Використовує зареєстрований ключ шифрування з вказаним іменем. Налаштовується в _Веб-інтерфейсі управління платформою
та реєстрами_
|===


== Високорівневий дизайн рішення

.Діаграма варіантів використання
image::arch:architecture-workspace/platform-evolution/citizen-id-gov-ua/use-case-key-mng.drawio.svg[]

.Компоненти _Сервісу управління користувачами та ролями_
image::arch:architecture-workspace/platform-evolution/citizen-id-gov-ua/component-citizen-id-gov-ua.drawio.svg[]

=== Керування ключами. Helm конфігурація

[source,yaml]
.cluster-mgmt/deploy-templates/values.yaml
----
digital-signature:
  keys:
    mvs-id-gov-ua-key:
      device-type: file
      file: registry-kv/cluster/key-management-20231608T063220Z
      password: registry-kv/cluster/key-management-20231608T063221Z
      issuer: КНЕДП ІДД ДПС
    minkult-id-gov-ua-key:
      device-type: hardware
      type: криптомод. ІІТ Гряда-301
      device: 212:3011 (1.1.1.1)
      password: registry-kv/cluster/key-management-20231608T063222Z
      osplm.ini: registry-kv/cluster/key-management-20231608T063223Z
----

=== Сервіс цифрових підписів. Конфігурація

[source,yaml]
.OpenShift Secret digital-signature-keys
----
data:
  mvs-id-gov-ua-key.file: <<base64 file value>>
  minkult-id-gov-ua-key.osplm.ini: <<base64 file value>>
----

[source,yaml]
.OpenShift Secret digital-signature-keys-metadata
----
data:
  keys.mvs-id-gov-ua-key.device-type: file
  keys.mvs-id-gov-ua-key.password: abcd1357
  keys.mvs-id-gov-ua-key.issuer: КНЕДП ІДД ДПС
  keys.minkult-id-gov-ua-key.device-type: hardware
  keys.minkult-id-gov-ua-key.type: криптомод. ІІТ Гряда-301
  keys.minkult-id-gov-ua-key.device: 212:3011 (1.1.1.1)
  keys.minkult-id-gov-ua-key.password: "user:password"
----

[source,yaml]
.application.yml
----
keys-folder: /app/keys
keys:
  mvs-id-gov-ua-key:
    device-type: file
    password: abcd1357
    issuer: КНЕДП ІДД ДПС
  minkult-id-gov-ua-key:
    device-type: hardware
    type: криптомод. ІІТ Гряда-301
    device: 212:3011 (1.1.1.1)
    password: "user:password"
----

=== Сервіс цифрових підписів. Rest API

====
swagger::{attachmentsdir}/architecture-workspace/platform-evolution/citizen-id-gov-ia/digital-signature-ops-swagger.yml[]
====

=== Логін для отримувачів послуг

* При налаштуванні способу логіну отримувача послуг, identity provider, що не використовується повинен бути вимкнутий (enabled = true), або видалений
* На сторінці логіну (_signature-citizen.ftl_) реалізован загальний підхід Кейклоака з
https://github.com/keycloak/keycloak/blob/e084ce95eec0c241dcc2649909f2625e36b17e48/themes/src/main/resources/theme/base/login/login.ftl#L89[перебіркою всіх провайдерів]
та формуванні відповідних кнопок

NOTE: Bean _socials_, який використовується на сторінці логіну не включає в себе вимкнені провайдери
https://github.com/keycloak/keycloak/blob/e084ce95eec0c241dcc2649909f2625e36b17e48/services/src/main/java/org/keycloak/forms/login/freemarker/model/IdentityProviderBean.java#L55[Keycloak GitHub]

== Журнал рішень
* Автентифікатори з _Підсистеми управління користувачами та ролями_ не повинні отримувати доступ до _Сервісу цифрових
підписів_ _Оперативної зони реєстру_, а продовжувати використовувати сервіс зі своєї підсистеми
* Система повинна надавати можливість керувати ключами централізовано у _Веб-інтерфейсі управління платформою та реєстрами_

== Обсяг робіт

=== Попередня декомпозиція

* Як _Адміністратор Платформи_ я хочу мати можливість керувати ключами через _Веб-інтерфейсу управління платформою
та реєстрами_
** [FE] Додати можливість додавати файловий ключ в систему
** [FE] Додати можливість додавати апаратний ключ в систему
** [FE] Додати сторінку з переглядом ключів, які були внесені в систему
** [FE] Додати можливість видаляти ключ, який був внесений в систему
** [FE] Додати можливість оновлювати ключ, який був внесений в систему
** [BE] Додати можливість вказувати перелік ключів в _Сервісі цифрових підписів_
** [BE] Додати можливість передавати назву ключа в _Сервіс цифрових підписів_ при виклику методів
** [DEVOPS] Зберігати ключ, який був доданий у систему у _Сервіс управління секретами та шифруванням_
** [DEVOPS] Видаляти ключ, який був видалений з систему з _Сервісу управління секретами та шифруванням_
** [DEVOPS] Оновлювати відповідні секрети _Сервісу цифрових підписів_ _Підсистеми управління користувачами та ролями_
після оновлення переліку ключів

* Як _Адміністратор реєстру_ я хочу мати можливість налаштовувати інтеграцію з id.gov.ua для отримувачів послуг на рівні
реєстру через _Веб-інтерфейсу управління платформою та реєстрами_
** [FE] Розширити секцію _"Автентифікація отримувачів послуг"_ можливістю обрати тип автентифікації "Реєстрова інтеграція
з id.gov.ua" (включно з вибором ключа шифрування з переліку)
** [DEVOPS] Додати налаштування реалму _Сервісу управління користувачами та ролями_ при реєстровій інтеграції з id gov ua
(identity provider, authenticator, auth flow тощо)
** [DEVOPS] Вимикати _citizen-id-gov-ua_ (platform) identity provider при виборі іншого типу автентифікації
** [BE] Передавати назву ключа при виклику методів _Сервісу цифрових підписів_ з налаштувань в IdGovUaIdentityProviderV2
** [BE] Помітити реалізацію IdGovUaIdentityProvider як deprecated
** [FE] Виводити кнопки для всіх identity provider, які присутні в реалмі
*** Зробити реалізацію як на стандартних сторінках Кейклоака
https://github.com/keycloak/keycloak/blob/main/themes/src/main/resources/theme/base/login/login.ftl[login.ftl]

* Як _Адміністратор реєстру_ я хочу мати можливість обирати _Ключ шифрування_ при налаштуванні інтеграції з id.gov.ua
для надавачів послуг через _Веб-інтерфейсу управління платформою та реєстрами_
** [FE] Розширити секцію _"Автентифікація надавачів послуг"_ для типу автентифікації _id.gov.ua_ можливістю обрати ключ
шифрування з переліку
** [DEVOPS] Передавати налаштування по назві ключа в ідентіті провайдер по інтеграції з id.gov.ua для надавачів послуг
** [BE] Передавати назву ключа при виклику методів _Сервісу цифрових підписів_ з налаштувань в IdGovUaOfficerIdentityProvider

* Як _Адміністратор платформи_ я хочу мати можливість налаштовувати _Ключ шифрування_ при налаштуванні інтеграції
з id.gov.ua на рівні Платформи по інструкції
** [BE] Розширити інструкцію xref:admin:platform-id-gov-ua-setup.adoc[] секцією про налаштування _Ключа шифрування_

NOTE: Всі налаштування зроблені в попередніх версіях повинні працювати і використовувати ключ за старим контрактом
для шифрування

=== Поза скоупом
* Авторизація використання конкретного ключа при виклику методів _Сервісу цифрових підписів_
* Вказання типу ключа (шифрування/підпису) в _Сервісі цифрових підписів_
* Обмеження _Адміністратора реєстру_ на використання певних ключів з переліку (всі ключі відкриті для використання всім
_Адміністраторам реєстру_)
* Налаштування _Платформеної інтеграція з id.gov.ua_ через _Веб-інтерфейс управління платформою та реєстрами_ (включно
з можливістю вибору _Ключа шифрування_)
* Можливість вибору _Ключа підпису_ для реєстру з переліку заздалегідь створених ключів  _Адміністратором платформи_
* Автоматичний редірект на сторіну id gov ua з _Кабінета отримувача послуг_  і подальший вибір режиму роботи (фізична особа/
юридична особа)

== Обмеження рішення
* Список сертифікатів та дозволених ключів налаштовуються для _Сервісу цифрових підписів_ взагалі, а не для кожного ключа