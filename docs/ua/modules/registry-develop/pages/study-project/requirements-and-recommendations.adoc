= Вимоги та рекомендації розробнику щодо моделювання регламенту реєстру
include::platform:ROOT:partial$templates/document-attributes/default-set-ua.adoc[]

[IMPORTANT]
При розробці реєстру слід дотримуватися наведених нижче рекомендацій та обов'язково проводити xref:registry-develop:registry-audit-instruction/registry-audit-instruction.adoc[аудит реєстру].

== Загальний опис

Розробник має створити логічну модель бізнес-процесу, яка описує послуги для фізичних і юридичних осіб, і реалізувати додаткові можливості для роботи з регламентом.

Дотримуйтеся таких рекомендацій щодо розробки регламенту реєстрів: ::

* Дотримуйтеся принципів https://www.linkedin.com/pulse/%D0%BD%D0%B5%D1%85%D0%B0%D0%B9-%D0%B1%D1%83%D0%B4%D0%B5-%D0%BF%D1%80%D0%BE%D1%81%D1%82%D0%BE-%D0%B4%D1%83%D1%80%D0%BD%D1%8E-alexander-borodin/[KISS,role=external,window=_blank]. Уникайте великих бізнес-процесів, розділяйте їх на менші.

* Виконуйте повний xref:platform:registry-develop:registry-admin/regulations-deploy/cleanup-job.adoc[cleanup] щотижня, узгоджуючи з командою. Це стосується лише `dev`-середовища.

* _НЕ_ використовуйте елементи з розділу *Експериментальні* при створенні UI-форм для забезпечення їх коректної роботи.

Основні вимоги до розробника реєстру поділяються на такі типи (_залежно від етапу, коли їх необхідно реалізувати_): ::

* робота з моделлю даних;
* моделювання бізнес-процесу в Кабінеті адміністратора або в Camunda Modeler;
* створення UI-форм у Кабінеті адміністратора;
* формування аналітичних звітів.

== Вимоги до роботи з моделлю даних

Для створення фізичної моделі даних під час розробки регламенту реєстру використовується https://www.liquibase.com/[Liquibase] — система управління версіями баз даних, що описується за допомогою строго типізованих XML-шаблонів.

Під час розробки моделі даних розробники мають дотримуватися наступних вимог: ::

* Використовуйте єдиний стиль для назв таблиць, полів, критеріїв пошуку, аналітичних представлень, індексів і ключів.
* Забезпечуйте інформативність імен і ідентифікаторів.
* Організуйте файли структуровано (_сутності, бізнес-процеси, форми_) для легкого розуміння й управління в командній роботі.
* Використовуйте лише теги зі стандартної бібліотеки xref:registry-develop:data-modeling/data/physical-model/liquibase-standard-change-types.adoc[Liquibase] або xref:arch:architecture/libraries/liquibase-ddm-ext/overview.adoc[liquibase-ddm-ext], як описано в документації Платформи. Практичні приклади використання бібліотеки `liquibase-ddm-ext` детально показані у розділі xref:registry-develop:data-modeling/data/physical-model/liquibase-ddm-ext.adoc[].
* Уникайте створення зайвих changeSet і підтримуйте їх актуальність.
* Додавайте лише ті колонки, які дійсно необхідні для критеріїв пошуку.
* Використовуйте пагінацію та ліміти для критеріїв пошуку.
* Застосовуйте індекси для пришвидшення пошуку в базі даних.
* Перевіряйте https://www.postgresql.org/docs/current/using-explain.html[план виконання запитів] після створення складних багатотабличних критеріїв пошуку.
* Уникайте передачі з форм людиночитних параметрів, якщо це можливо.

=== Вибір імен для таблиць і критеріїв пошуку

Дотримуйтесь єдиного стилю для імен таблиць і критеріїв пошуку:

* Використовуйте *snake_case*
або
//TODO: Check
*camelCase*.
* Для пошукових критеріїв додавайте префікс або суфікс `sc` для зручної ідентифікації.

Наприклад, таблиця може називатися `koatuu`, а критерій пошуку -- `**sc_**koatuu_contains_name` або `koatuu_contains_name**_sc**`. Це спрощує ідентифікацію таблиць і критеріїв у процесі роботи.

=== Підтримка актуальності changeSet

Зі збільшенням кількості changeSet зростає складність файлу, що ускладнює його управління та розуміння. Велика кількість changeSet збільшує час застосування змін у базі даних. Тому важливо регулярно перевіряти актуальність changeSet, особливо після cleanup-процедури.

Під час роботи над регламентом реєстру можливо послідовно створювати різну кількість changeSet для внесення, видалення або модифікації таблиць і їх полів. Це може знизити читабельність файлу. Тому якщо до cleanup-процесу були присутні послідовні changeSet на виправлення, видалення або внесення змін до моделі даних, то після cleanup рекомендується видалити ChangeSet, які модифікували таблиці, і залишити лише ті, які створюють актуальну модель даних.

Якщо потрібно внести зміни до таблиці, видаліть її (_разом із залежними компонентами у зворотному порядку їх створення_) та створіть нову таблицю з актуальними змінами.

Для видалення кількох таблиць або критеріїв пошуку використовуйте один changeSet:

[source,xml]
----
<changeSet id="drop-table" author="me">
    <dropTable tableName="test" />
    <dropTable tableName="test_hst" />
</changeSet>
----

=== Встановлення актуальних колонок в критеріях пошуку

У критеріях пошуку вказуйте лише ті колонки, які потрібні для використання іншими підсистемами. Надмірна кількість колонок уповільнює виконання запита. Створюйте окремі критерії пошуку для різних етапів бізнес-процесу.

Пам'ятайте про продуктивність критеріїв пошуку при роботі з великими обсягами даних. Оператори й функції, такі як `ORDER BY`, `GROUP BY`, `JOIN`, а також функції агрегації `COUNT()`, `SUM()`, `AVG()`, `MIN()`, `MAX()`, можуть вимагати значних ресурсів. Для оптимізації запитів використовуйте індекси та регулярно аналізуйте продуктивність створених запитів.

=== Використання пагінації та лімітів у критеріях пошуку

Ліміти в критеріях пошуку визначають максимальну кількість результатів, що повертаються. Без лімітів можливий витік даних і зниження продуктивності системи.

Щоб зменшити обсяг даних і знизити навантаження на сервер, використовуйте атрибут `xref:registry-develop:data-modeling/data/physical-model/liquibase-ddm-ext.adoc#limit-attribute-values[limit]` разом з атрибутом `xref:registry-develop:data-modeling/data/physical-model/liquibase-ddm-ext.adoc#pagination-attribute-values[pagination]`.

=== Використання індексів для пошуку у базі даних

Під час створення критеріїв пошуку переконайтеся, що для полів, які використовуються для зв'язку таблиць і формування умов вибірки представлення, у таблицях із великою кількістю записів створені індекси. Індекси покращують швидкість і продуктивність запитів.

Не створюйте індекси для таблиць із невеликою кількістю даних. СКБД Postgres виділяє ресурси для створення та підтримки індексів і щоразу при запиті пошуку до бази даних розраховує оптимальні варіанти, як проводити пошук: якщо таблиця зберігає невелику кількість даних, то СКБД Postgres не буде використовувати індекси для пошуку. У таких випадках індекси лише займають пам'ять і ресурси.

Детальніше про створення й використання індексів читайте у розділі xref:registry-develop:data-modeling/data/physical-model/liquibase-ddm-ext.adoc#indexing-attribute-values[Атрибут indexing та доступні значення].

== Вимоги на етапі створення бізнес-процесу

Нижче приведені основні вимоги під час розробки бізнес-процесу.

=== Встановлення часового обмеження на користувацьку задачу

Покинуті з різних причин бізнес-процеси (_помилка у бізнес-процесі чи незавершений користувачем процес_), накопичуються у системі та фактично стають системним "сміттям". Вони не мають перспективи завершення, тому наполегливо рекомендується до користувацької задачі завжди додавати подію *Timer*. Після правильного налаштування елемента з таймером, незавершений процес у кабінеті користувача буде автоматично закриватися після відпрацювання таймера.

Рекомендуємо за замовчуванням додавати до БП подію *Таймер* з налаштуванням закривати бізнес-процес через тиждень. В окремих випадках, розуміючи бізнес-вимоги замовника, можна збільшувати або зменшувати цей період. Особливо актуально для високонавантажених систем.

[TIP]
====
* **Докладніше про таймери**: див. xref:registry-develop:bp-modeling/bp/bpmn/events/timer-event.adoc[].
* **Референтний приклад**: ознайомтеся з xref:registry-develop:best-practices/bp-timer-launch.adoc[бізнес-процесом, який запускається за таймером].
* **Шляхи розв'язання проблем із застарілими процесами**: перегляньте xref:registry-develop:registry-admin/abandoned-processes/delete-abandoned-processes.adoc[] та пов'язані сторінки, що надають вичерпні рекомендації та інструкції.
====

=== Створення можливості повернутися на певний етап бізнес-процесу, який був створений раніше, та до головного меню

Щоб коригувати раніше введені дані, користувач повинен мати можливість на етапі підпису UI-форми повернутися на форму заповнення даних. Детальніше про це див. у розділі xref:registry-develop:bp-modeling/bp/bp-alternative-branches.adoc#return-to-the-first[Моделювання повернення до першої форми].

Також користувач повинен мати можливість на етапі підпису UI-форми повернутися до головного меню без збереження внесених на формі даних. Детальніше про це див. у розділі
//TODO: Check
xref:registry-develop:bp-modeling/bp/bp-alternative-branches.adoc#_моделювання_скасування_внесених_даних_на_формі_та_повернення_до_головного_меню[Моделювання скасування внесення даних і повернення до головного меню].

=== Налаштування відправлення повідомлень в особистий кабінет користувача

Для сповіщення користувачів про обробку їхньої заявки або зміну її статусу, необхідно відправляти *inbox* (in-app) повідомлення у кабінет користувача. Також рекомендується відправляти додаткові сповіщення коли час, встановлений таймером, закінчується, і бізнес-процес автоматично завершується. Більше про налаштування відправлення in-app повідомлень користувачам див. на сторінці xref:registry-develop:registry-admin/user-notifications/inbox/inbox-overview.adoc[].

=== Налаштування в кабінеті посадової особи можливості відхилити реєстрацію форми

На етапі розгляду звернення посадовою особою необхідно додати додаткову гілку для можливості відмовити у наданні послуг (_якщо така можливість передбачена на нормативному рівні_).
У такому випадку посадова особа має вказати причину відмови реєстрації. Результат  разом зі вказаною причиною відмови має зберігатися у Фабриці даних. У разі відхилення посадовою особи реєстрації, рекомендується також сповіщати отримувача послуги щодо відхилення реєстрації й надавати йому можливість внести корективи до форми.

=== Ідентифікатори послуг в кабінеті посадової особи

У кабінеті посадової особи усі виконані бізнес-процеси зберігаються на вкладці menu:Мої послуги[Надані послуги]. Через те, що посадова особа може реєструвати одні й ті ж послуги різним особам, рекомендується вносити додаткові ідентифікатори, які надають можливість відрізняти послуги для різних осіб за індивідуальними даними -- ПІБ, ЄДРПОУ або РНОКПП тощо.

Для цього налаштуйте ідентифікатори для процесів, наприклад, відображення ПІБ отримувача послуг або його ЄДРПОУ/РНОКПП, або іншого ідентифікатора, який допоможе швидко знайти потрібну послугу в переліку. Для реалізації ідентифікації під час моделювання бізнес-процесу використовуйте функцію налаштування бізнес-ключів на різних етапах процесу. Детальніше про бізнес-ключі див. на сторінці xref:registry-develop:bp-modeling/bp/modeling-facilitation/bp-business-keys.adoc[].

Після налаштування бізнес-ключа, в кабінеті посадової особи для кожного налаштованого процесу буде доданий ідентифікатор послуги.

image:registry-develop:study-project/regulations-modeling-requirements/regulations-modeling-requirements_1.png[]

=== Налаштування прав доступу

Для уникнення зловживань, помилок і шахрайства налаштовуйте ролі з мінімально необхідними правами, потрібними лише для виконання конкретних етапів бізнес-процесу. Деталі -- у xref:arch:architecture/security/access-control.adoc[принципах управління доступом].

Рекомендації щодо налаштування прав доступу користувачів: ::

. На самому початку користувачі-отримувачі послуг отримують тимчасові ролі:
+
--
* `unregistered-individual` -- для фізичних осіб;
* `unregistered-entrepreneur` -- для фізичних осіб-підприємців (ФОП);
* `unregistered-legal` -- для юридичних осіб.
--
+
Ці ролі система визначає автоматично, на основі даних електронного підпису та інформації з Єдиного державного реєстру (ЄДР).

. Після відкриття особистого кабінету для користувачів з тимчасовими ролями з префіксом `unregistered-`, автоматично запускається єдиний доступний бізнес-процес -- *онбординг*.
. Після успішного завершення процесу онбордингу, тимчасова роль користувача автоматично змінюється на відповідну постійну:

* `unregistered-individual` -> `individual`;
* `unregistered-entrepreneur` -> `entrepreneur`;
* `unregistered-legal` -> `legal`.

. Після присвоєння постійної ролі, користувач отримує доступ до бізнес-процесів, які відповідають цій ролі.

NOTE: Варто зазначити, що наведене вище стосується Кабінету отримувача послуг. Для Кабінету надавача послуг використовується інший підхід.

=== Категоризація доступних послуг в кабінеті користувача

У кабінеті користувача може відображатися велика кількість послуг, в результаті чого виникають труднощі з пошуком необхідної послуги. Рекомендуємо групувати можливі послуги за категоріями -- так користувач бачитиме папки, що логічно об'єднують доступні для користувача процеси. Налаштування категоризації послуг розробник може виконувати в Адміністративному порталі (Кабінеті адміністратора регламенту). Покрокова інструкція доступна на сторінці xref:registry-develop:registry-admin/admin-portal/registry-modeling/process-models/process-groups.adoc[].

image::registry-develop:study-project/regulations-modeling-requirements/regulations-modeling-requirements_2.png[]

== Вимоги на етапі створення UI форм

Основні вимоги до UI форм: ::

* Форми мають бути максимально простими та інтуїтивно зрозумілими, щоб користувач міг легко взаємодіяти із системою.
* Якщо користувач має вносити значний обсяг даних, доцільно розділити процес на кілька етапів, використовуючи послідовність із декількох форм.
* Встановлюйте валідаційні правила для перевірки введених користувачем даних. Валідація повинна бути налаштована для всіх обов’язкових полів.

== Вимоги до формування аналітичних звітів у застосунку Redash

У застосунку Redash можна створювати аналітичні звіти з відображенням всієї інформації, збереженої в базі даних. Оскільки ці звіти доступні посадовим особам, важливо уникати включення персональних даних користувачів і унеможливлення їх розповсюдження. Їх використання допускається лише за вимогами законодавства або вагомої бізнес-потреби. Для захисту даних можна застосовувати маскування, наприклад, замість повного номера телефону відображати `"097\*******12"`. Загальне правило: звіти не повинні містити конфіденційних даних, таких як ПІБ, ЄДРПОУ/РНОКПП, номера телефону, адреси або інших персональних даних.
