= Генерація унікального номера для створених у реєстрі сутностей
:toc-title: ЗМІСТ
:toc: auto
:toclevels: 5
:experimental:
:important-caption:     ВАЖЛИВО
:note-caption:          ПРИМІТКА
:tip-caption:           ПІДКАЗКА
:warning-caption:       ПОПЕРЕДЖЕННЯ
:caution-caption:       УВАГА
:example-caption:           Приклад
:figure-caption:            Зображення
:table-caption:             Таблиця
:appendix-caption:          Додаток
:sectnums:
:sectnumlevels: 5
:sectanchors:
:sectlinks:
:partnums:

== Загальний опис

На платформі реалізовано можливість налаштувати для певного атрибута сутності формування системою унікального номера. Кожний створений у бізнес-процесі екземпляр отримує унікальний та зрозумілий для користувача номер. Номер формується під час збереження сутності та є унікальним у рамках окремого реєстру.

[TIP]
====
Сутностями можуть бути документи, наприклад, акти виконаних робіт тощо.
====

Моделювальник даних має можливість обрати, для яких сутностей необхідно генерувати такий номер, та в якому атрибуті сутності він зберігатиметься.

Генерація номера відбувається згідно з маскою, вказаною користувачем. Маска може відрізнятися, залежно від сутностей та бізнес-процесів. Маску можна вказати як шаблон за замовчуванням.

== Конфігурація

Налаштування функціональності відбувається на рівні моделі даних регламенту реєстру, у директорії _data-model_.

_Моделювальник даних має:_

. У регламенті реєстру відкрити директорію _data-model_.
. Відкрити файл для створення таблиць.
. В рамках `changeSet` для створення нової таблиці, знайти тег `<column>` і всередині цього тегу визначити атрибут `ext:autoGenerate` з маскою (шаблоном) для генерації номерів у відповідному форматі.
. Виконати commit до Gerrit-репозиторію з регламентом реєстру для застосування змін (_детальніше -- див. сторінку xref:registry-admin/regulations-deploy/registry-admin-instruments-access.adoc#commit-changes-to-gerrit[Внесення змін до регламенту]_).

._Схема використання атрибута ext:autoGenerate_
[%collapsible]
====
[source,xml]
----
<createTable ...>
...
    <column name="column_name" type="TEXT" ext:autoGenerate="AA-{dd-MM-yyyy}-{SEQ}">
    </column>
...
</createTable>
----

`AA-{dd-MM-yyyy}-{SEQ}` -- Маска, відповідно до якої генерується номер для сутності (документа/акту), де:

* Константа `АА` -- код типу документа (літери українською).
* Змінна `{dd-MM-yyyy}` -- дата у форматі Java.
* Змінна `{SEQ}` -- згенерований порядковий номер. Додається за принципом `{SEQ} + 1`. Це означає, що кожний новий документ матиме унікальний номер, більший на одиницю за попередній.
====

._Приклад. Використання атрибута автогенерації номерів для актів у реєстрі_
[%collapsible]
====
[source,xml]
----
<changeSet id="table auto generated number build" author="registry owner">
	<createTable tableName="entity_build_acts" ext:historyFlag="true" remarks="Сутність реєстру, акт для будівель">
		<column name="entity_id" type="UUID" defaultValueComputed="uuid_generate_v4()">
			<constraints nullable="false" primaryKey="true" primaryKeyName="pk_entity_build_acts"/>
		</column>
		<column name="build_number" type="TEXT">
			<constraints nullable="false"/>
		</column>
		<column name="section_number" type="TEXT" remarks="Корпус/секція"/>
		<column name="flat_number" type="TEXT"/>
		<column name="auto_generated_number" type="TEXT" ext:autoGenerate="АА-{dd-MM-yyyy}-{SEQ}">
			<constraints nullable="false" unique="true"/>
		</column>
		<column name="build_type" type="UUID" remarks="Масив id">
			<constraints nullable="false"
						 foreignKeyName="fk_build_type"
						 referencedTableName="build_type"
						 referencedColumnNames="build_type_id"/>
		</column>
	</createTable>
</changeSet>
----
====

[NOTE]
====
Для формування та валідації маски дати та часу система використовує https://docs.oracle.com/javase/8/docs/api/java/time/format/DateTimeFormatter.html[Java Date Time Format].

Послідовність символів, наявність дефісів, а також регістр для днів, місяців та років не має значення.
====

Ми рекомендуємо використовувати наступні схеми формату Java Date Time для встановлення маски у моделі даних:


.Схеми дати й часу Java-формату та результат
|===
|Схема |Приклад

|`dd-MM-yyyy hh:mm:ss`
|`02-09-2022 06:07:59`

|`YYYYMMDD hh:mm:ss`
|`20220902 06:07:59`

|`MM/dd/yyyy`
|`09/02/2022`

|`dd/MM/yyyy`
|`02/09/2022`
|===

== Застосування атрибута ext:autoGenerate у бізнес-процесі

Після успішного розгортання регламенту із використанням атрибуту `ext:autoGenerate` для колонок таблиць БД, система генеруватиме зрозумілий унікальний номер для документів/актів за фактом виконання відповідних бізнес-процесів згідно зі встановленою маскою. Далі цей номер зберігатиметься у базі даних реєстру і може використовуватися, наприклад, для формування аналітичної звітності тощо.

[TIP]
====
Розглянемо приклад виконання бізнес-процесу генерації номера у Кабінеті посадової особи.
====

. Увійдіть до Кабінету посадової особи.
. Відкрийте розділ _Доступні послуги_.
. Запустіть відповідний бізнес-процес.
+
image:data-modeling/data/physical-model/bp-auto-generate-attribute/auto-generate-number-1.png[]

. Заповніть порожні поля відповідними значеннями та натисніть `Submit`.
+
image:data-modeling/data/physical-model/bp-auto-generate-attribute/auto-generate-number-2.png[]

. Підпишіть дані, внесені на попередній формі.
+
image:data-modeling/data/physical-model/bp-auto-generate-attribute/auto-generate-number-3.png[]

. В результаті підписання задачі, система згенерує номер створеного акту та збереже його до бази даних реєстру.
+
Номер створеного акту відповідає встановленій масці `AA-{dd-MM-yyyy}-{SEQ}` на рівні регламенту, у моделі даних.
+
image:data-modeling/data/physical-model/bp-auto-generate-attribute/auto-generate-number-4.png[]
+
В нашому випадку згенеровано акт №4 з кодом АА від 14-09-2022.

. Натисніть `Submit` для завершення процесу.