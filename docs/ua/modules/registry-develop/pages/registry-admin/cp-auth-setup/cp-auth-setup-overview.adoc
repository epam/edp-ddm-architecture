= Налаштування автентифікації користувачів

Цей розділ описує процес налаштування автентифікації для двох ключових груп користувачів: _посадових осіб_ (_надавачів послуг_) та _отримувачів послуг_. Всі налаштування виконуються через консоль *Control Plane*, яка надає зручний єдиний інтерфейс для основних конфігурацій реєстру.

Платформа дозволяє адміністраторам налаштувати тип автентифікації для Кабінету посадової особи, використовуючи власний IIT-віджет для аутентифікації за допомогою _КЕП_ або інтегруючись із зовнішнім провайдером, таким як _ID.GOV.UA_ (ICEI). В результаті, посадові особи реєстру зможуть використовувати один з двох типів автентифікації при вході до Кабінету: або КЕП, або ID.GOV.UA.

Щодо отримувачів послуг, система передбачає можливість налаштування перевірки наявності активного запису в ЄДР для бізнес-користувачів. Такий механізм забезпечує зв'язок між КЕП користувача та їх юридичною особою чи фізичною особою-підприємцем, зареєстрованими в Єдиному державному реєстрі (ЄДР). Він відіграє важливу роль у забезпеченні відповідності даних користувача та підтвердження їх особистості, що є важливим аспектом безпеки та надійності системи.

Крім того, платформа надає можливість налаштування самореєстрації для посадових осіб. Це спрощує процес реєстрації користувачів, оскільки не вимагає залучення адміністратора. Завдяки такому підходу, посадові особи можуть самостійно реєструватися, що оптимізує роботу адміністраторів та покращує загальний досвід користувачів.

== Огляд секції

[%collapsible]
.+++<b style="font-weight: 700"> Надавачі послуг </b>+++
====
* xref:registry-admin/cp-auth-setup/cp-auth-setup-officers.adoc[]
* xref:registry-admin/cp-auth-setup/cp-officer-self-registration.adoc[]
====

[%collapsible]
.+++<b style="font-weight: 700">Отримувачі послуг </b>+++
====
* xref:registry-admin/cp-auth-setup/cp-auth-setup-citizens.adoc[]
====