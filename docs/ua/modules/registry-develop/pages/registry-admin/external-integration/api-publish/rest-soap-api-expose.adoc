= Налаштування авторизації: розмежування доступу до бізнес-процесів та API-представлень реєстру через SOAP та REST
include::platform:ROOT:partial$templates/document-attributes/default-set-ua.adoc[]

include::platform:ROOT:partial$admonitions/language-ua.adoc[]

== Загальний опис

Якщо ваш реєстр є власником даних, і ви хочете виставляти інтеграційні API-точки, отримувати запити та віддавати дані іншим реєстрам або системам, виконайте наступні налаштування регламенту:

. xref:#authorization-settings[Виконайте авторизаційні налаштування -- надайте доступ для виклику бізнес-процесу].
. xref:#add-role-keycloak[Призначте ролі в Keycloak].
. xref:#create-data-model[Створіть модель даних (надайте доступ на читання даних реєстру через API-представлення)]
. xref:#target-registry-bp-modeling[Змоделюйте бізнес-процес, який викликатимуть інші реєстри або зовнішні системи].
. Виконайте окремі налаштування для REST-інтеграції.
+
[NOTE]
====
Для REST-взаємодії необхідно також надати доступ до реєстру в адміністративній панелі *Control Plane*. Детальніше -- див. на сторінці xref:admin:registry-management/control-plane-registry-grant-access.adoc[].

Про це також окремо сказано у розділі xref:#add-role-keycloak-rest[] цього документа.
====

== Терміни та поняття

[CAUTION,caption="Увага до термінології"]
====

* *trembita-invoker* виступає як системний обліковий запис (або клієнт) у Keycloak, що забезпечує уніфікований доступ до API.
* `trembita-invoker` є системною роллю, яка автоматично призначається клієнту *trembita-invoker* для забезпечення доступу під час SOAP-інтеграції через інтеграційний безпековий шлюз "Трембіта", а також використовується у різних клієнтах для REST-інтеграцій між реєстрами та зовнішніми системами.

Будь ласка, звертайте увагу на ці визначення, щоб уникнути плутанини під час налаштування доступу та інтеграційних процесів.

====

[#authorization-settings]
== Налаштування авторизації для доступу до бізнес-процесів

Для ефективного управління доступом до бізнес-процесів у реєстрі, адміністраторам необхідно налаштувати авторизацію згідно з регламентом.

Платформа надає два основних підходи для регулювання доступу зовнішніх систем до бізнес-процесів:

* [*] xref:#grant-access-trembita-invoker[Надання доступу через універсальну системну роль]
* [*] xref:#grant-access-different-roles[Диференційований доступ за ролями]

[WARNING]
====
Ми наполегливо рекомендуємо використовувати стратегію _диференціації доступу за ролями_, оскільки це забезпечує більшу гнучкість і вищий рівень безпеки при інтеграції систем.

_Така можливість доступна для версій Платформи та реєстрів 1.9.8 та вище._
====

[#grant-access-trembita-invoker]
=== Надання доступу через універсальну системну роль (_не рекомендовано до використання_)

[trembita-invoker-general-description]
==== Контекст

Цей метод є робочим, але використовується, щоб забезпечити зворотну сумісність зі старими інтеграціями й вважається застарілим. Він включає:

* Використання єдиного ендпоінта `startBp` для ініціації бізнес-процесів у реєстрі. Ендпоінт `startBp` відповідальний за активацію бізнес-процесу.
* Присвоєння всім зовнішнім системам єдиного клієнта в Keycloak -- *trembita-invoker*. Клієнт *trembita-invoker* створюється в системі автоматично.
* Використання однієї системної ролі для цього клієнта -- `trembita-invoker`. Системна роль `trembita-invoker` автоматично призначається клієнту *trembita-invoker* і відразу з'являється у списку *Assigned Roles* відповідного клієнта без необхідності додавання додаткових ролей.

[trembita-invoker-configure]
==== Налаштування

[NOTE]
====
Виконайте налаштування у двох конфігураційних файлах: ::

* *_bp-auth/external-system.yml_* -- керує доступом до бізнес-процесів.
* *_bp-trembita/external-system.yml_* -- управляє передачею даних для ініціації бізнес-процесу.
====

. У файлі *_bp-auth/external-system.yml_* налаштуйте параметри для контролю доступу до бізнес-процесів вашого реєстру. Це дозволить іншим системам ініціювати обмін даними через ваш API.
+
.Приклад конфігурації доступу
[source,yaml]
----
authorization:
  realm: 'external-system'
  process_definitions:
    - process_definition_id: 'my-process-id'
      process_name: 'Ваш бізнес-процес'
      process_description: 'Опис бізнес-процесу'
      roles:
        - 'trembita-invoker'
----

* Цей фрагмент вказує, що доступ до бізнес-процесу `my-process-id` надається ролі `trembita-invoker` з Keycloak.
* `process_name` і `process_description` надають додаткову інформацію, але не впливають на авторизацію.

. Далі, у файлі *_bp-trembita/external-system.yml_* вкажіть параметри, які будуть використовуватись для запуску та взаємодії з бізнес-процесами.
+
.Налаштування змінних для ініціації та відповіді бізнес-процесу
[source,yaml]
----
trembita:
  process_definitions:
    - process_definition_id: 'my-process-id'
      start_vars:
        - eduname
      return_vars:
        - id
        - name
----

* У цьому прикладі для запуску бізнес-процесу `my-process-id` необхідно передати стартовий параметр `eduname`.
* Тут ми налаштовуємо, що бізнес-процес повертатиме параметри `id` та `name`. Вони будуть записані до змінної результату у секції *Output Parameters* сервісної задачі з делегатом бізнес-процесу.
+
TIP: Деталі про приймання та обробку цих параметрів у цільовому бізнес-процесі можна знайти в розділі нижче: xref:#target-registry-bp-modeling[].

[#grant-access-different-roles]
=== Розмежуванням доступу до API бізнес-процесів для різних ролей

[diff-roles-general-description]
==== Контекст

NOTE: Рекомендуємо застосувати стратегію _диференціації доступу за ролями_, щоб забезпечити більш гнучкі налаштування доступу та підвищити рівень безпеки при інтеграції з іншими системами.

Завдяки цьому підходу ви зможете точно контролювати доступ до бізнес-процесів, забезпечуючи високий рівень безпеки та адаптивність інтеграційної взаємодії. Зокрема цей підхід включає:

* Використання окремих ендпоінтів для кожного бізнес-процесу у вашому реєстрі, забезпечуючи цільовий доступ.
* _Для SOAP-взаємодії через "Трембіту"_:

** Встановлення єдиного клієнта в Keycloak -- *trembita-invoker* для всіх зовнішніх систем. Цей клієнт автоматично створюється в системі та використовується для уніфікованого доступу до API через ШБО "Трембіта".

** Призначення різних регламентних ролей для цього клієнта, що дозволяє деталізовано налаштовувати права доступу. Необхідно створити ці ролі та додати їх до списку *Assigned Roles* клієнта *trembita-invoker* у Keycloak.

* _Для REST-взаємодії із зовнішніми реєстрами та системами_:

** Встановлення окремого клієнта у Keycloak для кожної зовнішньої системи. Ці клієнти автоматично створюються в системі після конфігурацій у Control Plane та використовуються для розмежування доступу API через REST.

** Призначення різних регламентних ролей клієнтів, що дозволяє деталізовано налаштовувати права доступу. Необхідно створити ці ролі та додати їх до списку *Assigned Roles* відповідного клієнта у Keycloak.

* Використання спеціалізованого конфігураційного файлу -- *_roles/external-system.yml_* - для опису та створення регламентних ролей.

[diff-roles-configure]
==== Налаштування

[NOTE]
====
Виконайте налаштування у 3-х конфігураційних файлах: ::

* *_roles/external-system.yml_* -- відповідає за створення ролей для зовнішніх систем у регламенті.
* *_bp-auth/external-system.yml_* -- відповідає за доступ до бізнес-процесів;
* *_bp-trembita/external-system.yml_* -- відповідає за обмін даними (передачу параметрів) для запуску бізнес-процесу.
====

. Створіть регламентні ролі для зовнішніх систем. Після розгортання регламенту, вони будуть доступні у реалмі `-external-system` сервісу Keycloak.
+
.Файл roles/external-system.yml. Створення регламентних ролей для зовнішніх систем
[source,yaml]
----
roles:
  - name: my-role-1
    description: External system role
----
+
.Пояснення до файлу
--
* `roles` визначає масив регламентних ролей.
* `name` -- службова назва ролі, яка буде використовуватися в системі.
* `description` -- опис призначення ролі. _Параметр не впливає на авторизацію_.
--

. Налаштуйте доступ до бізнес-процесів у цільовому реєстрі, який надаватиме свій API для обміну даними.
+
Для цього перейдіть до файлу *_bp-auth/external-system.yml_* у регламенті та додайте створену роль до масиву `authorization.process_definitions.roles`:
+
.Файл bp-auth/external-system.yml. Надання доступу до бізнес-процесів у цільовому реєстрі
[source,yaml]
----
authorization:
  realm: 'external-system'
  process_definitions:
    - process_definition_id: 'my-process-id'
      process_name: 'Назва вашого бізнес-процесу'
      process_description: 'Опис вашого бізнес-процесу'
      roles:
        - 'my-role-1'
----
+
--
* `authorization` -- цей блок визначає авторизаційні налаштування.
* `realm` визначає Keycloak-реалм, в якому будуть створені регламентні ролі.
* `process_definitions` визначає масив бізнес-процесів, до яких ви хочете надати доступ для певної ролі.
* `process_definition_id` -- ідентифікатор бізнес-процесу у регламенті, до якого ви хочете надати  доступ.
* `process_name` визначає бізнес-назву процесу (_не системну_). _Параметр є опціональним і не впливає на авторизаційні налаштування_.
* `process_description` дозволяє вказати опис призначення бізнес-процесу, до якого ви надаєте доступ. _Параметр є опціональним і не впливає на авторизаційні налаштування_.
* `roles` визначає масив регламентних ролей, яким необхідно видати права доступу до відповідного бізнес-процесу.

У цьому прикладі ми вказуємо, що доступ необхідно надати до бізнес-процесу `my-process-id` для ролі `my-role-1` з Keycloak-реалму `-external-system`.
--
+
[IMPORTANT]
Наполегливо _НЕ_ рекомендуємо застосовувати системну роль `trembita-invoker` в рамках цього методу доступу. Хоча технічно це можливо, присвоєння такої ролі одночасно з новоствореними регламентними ролями може призвести до конфлікту в системі. У такому випадку, система автоматично надасть пріоритет ролі `trembita-invoker`, що ігноруватиме специфічні обмеження доступу.

. Налаштуйте файл *_bp-trembita/external-system.yml_* у регламенті:

* Налаштуйте змінні старту бізнес-процесу. Для цього вкажіть, які параметри очікуватиме бізнес-процес у блоці `start_vars`.
+
IMPORTANT: Без визначення `start_vars` бізнес-процес не запрацює.

* Налаштуйте змінні повернення. Для цього вкажіть у блоці `return_vars`, які параметри повертатиме бізнес-процес.
+
.Файл bp-trembita/external-system.yml. Налаштування API-контракту для бізнес-процесу
[source,yaml]
----
trembita:
  process_definitions:
    - process_definition_id: 'my-process-id'
      start_vars:
        - eduname
      return_vars:
        - id
        - name
----
+
У цьому прикладі ми вказуємо, що для запуску бізнес-процесу `my-process-id` у цільовому реєстрі, необхідно передати стартові змінні. Без них ви не зможете ініціювати бізнес-процес. Тут ми передаємо параметр `eduname` -- умовне ім'я учня.
+
TIP: Приклад, як прийняти змінні у цільовому процесі, див. у розділі нижче: xref:#target-registry-bp-modeling[].

* Також налаштуйте змінні повернення. Тут ми налаштовуємо, що бізнес-процес повертатиме параметри `id` та `name`. Вони будуть записані до змінної результату в *Output Parameters* цієї ж сервісної задачі з делегатом.


[#add-role-keycloak]
== Додавання ролей клієнта у Keycloak

[#add-role-keycloak-trembita]
=== Додавання ролей для SOAP-взаємодії через ШБО "Трембіта"

Під час розгортання реєстру, системний обліковий запис *trembita-invoker* автоматично створюється в Keycloak під реалмом `-external-system`. Цей обліковий запис є ключовим для всіх зовнішніх систем, що потребують доступу до реєстру через SOAP-інтеграцію на Платформі. Окрім того, під цим обліковим записом також автоматично створюється системна роль за замовчуванням -- `trembita-invoker`.

Щоб призначити специфічні регламентні ролі вашому клієнту, виконайте наступні кроки:

. Увійдіть до інтерфейсу Keycloak.
. Виберіть реалм `-external-system` для потрібного реєстру. Повна назва реалму буде у форматі `<registry-name>-external-system`, де `<registry-name>` є назвою вашого реєстру.
. Перейдіть до меню *Clients* і знайдіть клієнта *trembita-invoker*. Цей клієнт слугує єдиним системним обліковим записом для усіх SOAP-інтеграцій.
+
image:registry-admin/external-integration/api-publish/rest-soap-api-regulations/rest-soap-api-expose-regulations-4.png[]

. У налаштуваннях клієнта перейдіть до вкладки *Service Account Roles*.
. У списку *Available Roles* знайдіть роль, яку ви створили раніше у файлі _roles/external-system.yml_, наприклад, `my-role-1`, та натисніть *`Add`* для її додавання до секції *Assigned Roles*.
+
image:registry-admin/external-integration/api-publish/rest-soap-api-regulations/rest-soap-api-expose-regulations-5.png[]

Налаштування зберігаються автоматично. Після завершення, ваша зовнішня система зможе взаємодіяти з реєстром, маючи доступ лише до визначених системних ролей і бізнес-процесів.

[#add-role-keycloak-rest]
=== Додавання ролей для REST-взаємодії

Під час використання цього метода, Платформа автоматично створює облікові записи для зовнішніх систем на основі ваших налаштувань конфігурації. Розглянемо налаштування більш детально:

. Відкрийте *Control Plane* і знайдіть потрібний реєстр.
. Перейдіть до секції *Доступ для реєстрів Платформи та зовнішніх систем*.
. Дотримуйтесь інструкцій зі сторінки xref:admin:registry-management/control-plane-registry-grant-access.adoc[] для надання доступу.
+
image:registry-admin/external-integration/api-publish/rest-soap-api-regulations/rest-soap-api-expose-regulations-1.png[]

. Після налаштування доступу, Keycloak автоматично створить обліковий запис для кожної зовнішньої системи, наприклад, `test-0001`.
. Увійдіть до Keycloak і виберіть реалм `-external-system` вашого реєстру. Це можна зробити, обравши реалм з назвою `<registry-name>-external-system`, де `<registry-name>` -- це назва вашого реєстру.

. Знайдіть обліковий запис клієнта *test-0001* у меню *Clients*. Цей клієнт буде використовуватися для всіх REST-інтеграцій з цією зовнішньою системою.
+
image:registry-admin/external-integration/api-publish/rest-soap-api-regulations/rest-soap-api-expose-regulations-2.png[]

. У налаштуваннях клієнта перейдіть до вкладки *Service Account Roles*.
. Виберіть необхідну роль, наприклад `my-role-1`, створену через файл _roles/external-system.yml_, і додайте її до *Assigned Roles*.
+
image:registry-admin/external-integration/api-publish/rest-soap-api-regulations/rest-soap-api-expose-regulations-3.png[]

Налаштування збережуться автоматично, дозволяючи зовнішній системі взаємодіяти з вашим реєстром.

[NOTE]
====
Під час REST-інтеграції, для кожного клієнта автоматично створюється і призначається системна роль `trembita-invoker` в *Assigned Roles*. Ця роль залишена для зворотної сумісності й не рекомендується до використання, якщо ви плануєте розмежувати доступ за допомогою специфічних ролей.

Обов'язково додайте визначені регламентні ролі до *Assigned Roles* для належного розмежування доступу.
====

[#create-data-model]
== Налаштування моделі даних

Створіть модель даних реєстру. Додайте нові критерії пошуку, що надаватимуть доступ на читання даних БД через API-представлення реєстру.

[TIP]
Детальніше про налаштування моделі даних ви можете переглянути на сторінці xref:registry-develop:data-modeling/data/physical-model/rest-api-view-access-to-registry.adoc[].

[#target-registry-bp-modeling]
== Моделювання бізнес-процесу для виклику у цільовому реєстрі

Змоделюйте бізнес-процес, до якого звертатимуться інші реєстри для отримання даних. Це може бути будь-який процес, передбачений бізнес-логікою вашого реєстру.

[NOTE]
====
Для того, щоб запустити бізнес-процес у вашому реєстрі, вам необхідно прийняти надіслані стартові змінні, які очікуються. Це можна зробити за допомогою скрипт-задачі, як показано на прикладі.

.Приймання стартових змінних процесу у цільовому реєстрі
image::registry-admin/external-integration/rest-api-no-trembita/accept-map-params-bp.png[]
====

[TIP]
====
[%collapsible]
.Де можна знайти приклад референтного бізнес-процесу?
=====
include::partial$snippets/demo-reg-reference-examples-ua.adoc[]

Приклад BPMN-схеми процесу буде доступний у регламенті демо-реєстру за пошуком по ключовим словам -- *_create-school-auto-sign_*. Назви форм ви можете знайти всередині відповідних користувацьких задач (User Task) бізнес-процесу у полі *`Form key`*.
=====
====